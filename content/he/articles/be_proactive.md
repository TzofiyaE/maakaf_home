---
type: "docs"
title: "איך לגרום למנטורינג להצליח"
slug: "be-proactive"
linkTitle: "איך לגרום למנטורינג להצליח"
weight: 30
---

## מה גורם ל-90% מתהליכי המנטורינג להסתיים אחרי המשימה הראשונה?

במהלך השנים, יצא לי ללוות מתכנתים צעירים בתחילת דרכם.\
אני אוהב את זה, אבל יש משהו אחד שחוזר על עצמו, ומייבש את הרצון לעזור.

כשאני מתחיל תהליך מנטורינג, אני נותן למונחה (להלן מנטי) משימה קטנה. משהו ברמת הקושי 'בינוני-קל', כזה שדורש קצת מחקר עצמי והשקעה בסיסית של שעה-שעתיים.

מה קורה ברוב המקרים?\
המנטי מקבל את המשימה... ונעלם. פשוט מתאדה. לא שומעים ממנו.\
ואז אני מבין: הוא לא חיפש מנטור. הוא חיפש קוסם שיעשה בשבילו את העבודה.

צריך להבין, מנטורינג מוצלח הוא שותפות, והאחריות העיקרית היא של המנטי.\
מנטור לא בא לפתור בעיות. מנטור בא לתת לך זווית נוספת על הדרך שבה אתה פותר בעיות, אחרי שכבר התאמצת ונלחמת בהן לבד.\
אם אני רואה שהשקעת, ניסית דרכים שונות, נתקעת בנקודה מסוימת ואתה יודע להצביע בדיוק איפה הכאב... רק אז אני נכנס לתמונה. זה השלב שבו המנטורינג הופך להיות אפקטיבי. המנטור מצטרף למאמץ שכבר התחלת.

מה שכתבתי נכון גם למעורבות בקוד פתוח באופן כללי. מיינטיינר שיראה שאתה פרו-אקטיבי ישמח לעזור לך להתחבר לפרוייקט שלו. מיינטייר שיקלוט שהוא זה שצריך לעבוד בשבילך כנראה פשוט ימשיך הלאה.

{{< comments >}}
