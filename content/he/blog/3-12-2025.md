---
title: "הזמנה להצטרף להובלה בקהילת מעקף"
slug: "3-12-2025"
date: 2025-12-03
description: "עדכון על מה קורה בקהילה ואיך אפשר להצטרף להובלה"
tags: ["קוד פתוח", "קהילה", "מעקף", "תוכנית עבודה", "התנדבות", "מנטורינג", "GitHub", "חיפוש עבודה", "מוסדות לימוד", "הובלה", "פרויקטים", "תרומה לקהילה"]
categories: ["קהילה"]
author: "אוריאל אופיר"
---
אני רוצה לשתף אתכם בשקיפות לגבי הפעילות שלי בניהול קהילת מעקף, האהובה עליי מאד.\
במהלך השבועות הקרובים אני נכנס לתקופה אישית עמוסה וכנראה הזמן הפנוי שלי יהיה יותר מצומצם.\
המשמעות היא שבתקופה הקרובה, האנרגיה שאוכל להקדיש לפיתוח מעקף מוגבלת מאוד. כרגע, המטרה העיקרית שלי היא שימור של הקיים – לוודא שהמפגשים הקבועים ימשיכו להתקיים, שהתשתית הבסיסית מתפקדת, ולשמור על הליבה של הקהילה יציבה.

למרות המגבלות בזמן, החזון שלי לקהילה כל הזמן נמצא בראש שלי ובחלומות שלי. יש לי ארבעה פרויקטים מרכזיים שהייתי רוצה מאד לראות אותם קורמים עור וגידים, והם יכולים להקפיץ את הקהילה קדימה:
1. **פיצ'ר חברים ופעילות:** המשך פיתוח מערכת פולסטאק של כלי מדידה אוטומטי שיאפשר לנו לראות באופן ברור בתרומות החברים לקהילה באמצעות שליפה של נתוני הפעילות מ-GitHub. ריצה ראשונית של הפיצ'ר כבר קיימת, צריך מתנדבים חדשים לקדם את הפרוייקט אחרי שהמתנדבת המרכזית בשעה טובה מצאה עבודה והיא כבר לא פנויה להמשך הפיתוח.
2. **פרויקט המנטורים:** ניהול של רשימה פעילה של מנטורים מתנדבים שיסייעו לחברי קהילה חדשים בצעדיהם הראשונים בקוד פתוח ובהתפתחות מקצועית באופן כללי.
3. **מעקף והתעשייה:** חיבור אקטיבי של הקהילה למעסיקים רלוונטיים וסיוע למחפשי עבודה מתוך הקהילה במציאת משרות.
4. **קוד פתוח במוסדות לימודיים:** חיזוק החיבור למוסדות אקדמיים ומוסדות חינוך עבור קידום הרעיון של קוד פתוח ככלי למידה והתפתחות מקצועית.
מה הלאה?

במהלך הימים הקרובים, אני אפרסם פוסט נפרד ומפורט על כל אחד מארבעת הפרויקטים האלו, כולל תוכנית עבודה ראשונית.\
אני מזמין אתכם לקרוא את הפוסטים הבאים, לבחור את החלום שאתם הכי מתחברים אליו, ולקחת בעלות על ההובלה שלו. זו ההזדמנות שלכם להפוך לחלק מההובלה של קהילת מעקף.

אשמח לשמוע רעיונות נוספים לפיתוח הקהילה,\
ונתראה במיטאפ הקרוב שלנו במשרדי רדהאט!


{{< comments >}}


